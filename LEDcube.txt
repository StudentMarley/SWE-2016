Wykluł się pomysł na czarną skrzynkę, która pozwoli studentom WEMiF ładować własne obrazki lub animacje z komputerów, tabletów i smartfonów.

Założenia funkcjonalne

- Wyświetlacz obecnie oferuje 8x8x8 voxeli w kolorze zielonym. Można ładować krótkie animacje (kilkadziesiąt klatek, a wraczej kostek) 
  o regulowanych interwałach czasowych. Techniczna realizacja wyświetlani animacji i ich ładowanie do RAM wyświetlacza jest już wykonane.
- Ze sterownikiem wyświetlacza obrazu można się dogadać przez UART, korzystając z prymitywnego protokołu 
  (m.in. 1-bajtowe kody rozkazów, dane przesyłane w formie ciągów cyfr szesnastkowych, śladowe odpowiedzi zwrotne ze strony sterownika wyświetlacza).
  Generalnie jest to protokół tekstowy, więc zaprogramowanie krótkiej animacji to po prostu wysłanie pliku tekstowego UARTem.
- Załadowanie grafiki wymaga zarejestrowania konta potwierdzonego mailem w domenie *.pwr.edu.pl.
  Chodzi o ograniczenie natłoku sieciowego oraz pewną odpowiedzialność za wyświetlane na urządzeniu treści.
- Dostęp do wyświetlacza jest kolejkowany, tzn. gdyby jednocześnie podłączyło się wielu użytkowników, to animacje zaczekają 
  w kolejce i nie będą sobie przeszkadzać.
- Grafikę do wyświetlenia można będzie przygotować w domu, przesłać na lokalny serwer obsługujący urządzenie 
  i w dowolnej chwili odtworzyć (np. aby zobaczyć własne dzieło na żywo albo pochwalić się komuś)
- Dodatkowym wyposażeniem serwera jest kamera, która na żywo udostępnia obraz lub ew. robi statyczne zdjęcia na żądanie.
- Edytor off-site do grafiki będzie dostępny jako strona WWW oraz osobne aplikacje dla Androida, WindowsPhone, ...
- Osobno może być dostępna aplikacja do podglądu plików w 3D OpenGL na komputerach stacjonarnych lub smartfonach. 
  Oczywiście można w ten sposób oglądać pliki innych użytkowników, o ile udostępnią je wskazanym osobom lub udostępnią publicznie.
- Dostęp z Internetu musi być odpowiednio zabezpieczony - nie wchodzi w grę otwarty kanał komunikacyjny lub PHP z rażącymi dziurami typu SQL injection.
